苏幕遮⑴
燎沈香⑵，消溽暑⑶。鸟雀呼晴⑷，侵晓窥檐语⑸。叶上初阳干宿雨⑹，水面清圆⑺，一一风荷举⑻。
故乡遥，何日去？家住吴门⑼，久作长安旅⑽。五月渔郎相忆否？小楫轻舟⑾，梦入芙蓉浦⑿。

苏幕遮·怀旧⑴
碧云天，黄叶地，秋色连波，波上寒烟翠⑵。山映斜阳天接水，芳草无情，更在斜阳外⑶。
黯乡魂⑷，追旅思⑸，夜夜除非，好梦留人睡。明月楼高休独倚，酒入愁肠，化作相思泪。 
